# راهنمای احراز هویت در تپسی‌پک

در این بخش روش‌های مختلف احراز هویت امن در تپسی‌پک و کاربرهای هر یک تشریح شده است. در حال حاضر دو روش برای احراز هویت وجود دارد، احراز هویت با
OAuth
و احراز هویت با
API Secret Key.

## توضیحات

---

### احراز هویت با OAuth

پروتکل
OAuth
یک روش امن و استاندار است که به کمک آن یک سرویس (در این‌جا، تپسی‌پک) می‌تواند برخی از دسترسی‌ها و اختیارات کاربران خود را به یک سرویس دیگر
(در این‌جا، اپلیکیشن شما)
واگذار کند.


برای کسب اطلاعات بیشتر در مورد
OAuth
پیشنهاد می‌کنیم
[داکیومنت‌های رسمی OAuth 2.0](https://oauth.net/2/)
را مطالعه کنید.

### احراز هویت با API Secret Key

کلید
API Secret Key
یک
string
است که به صورت رندوم تولید شده و به یک کاربر مشخص اختصاص داده می‌شود.
این کلید به عنوان رمز منحصر به فرد برای یک حساب کاربری مشخص عمل می‌کند.
با قرار دادن این کلید در 
header
درخواست‌هایتان، می‌توانید خودتان را به تپسی‌پک بشناسانید.

## کاربردها

---

### کاربرد OAuth

معمولا
OAuth
برای زمانی مناسب است که می‌خواهید در اپلیکیشن‌تان کارهایی را به نمایندگی از کاربرانتان انجام دهید، به این ترتیب سفارش‌ها در حسابِ تپسی‌پک مشتریانتان ثبت خواهد شد و طبیعتا هزینه‌ی سفارش هم از حساب آن‌ها پرداخت خواهد شد.


### کاربرد API Secret Key

با استفاده از
API Secret Key
دیگر برای احراز هویت نیازی به تعامل با کاربرانتان نخواهید داشت، زیرا در این روش سفارشات با حساب تپسی‌پک شما ثبت خواهند شد و طبیعتا هزینه‌ی سفارش‌ها هم از حساب کاربری شما پرداخت خواهد شد.

## تفاوت‌ها و انتخاب روش مناسب

---

انتخاب روش مناسب بین
OAuth
و
API Secret Key
بستگی به محصول شما و نیازمندی‌هایتان دارد.


  - در صورتی که در محصول خود قصد دارید به جای کاربران خود عمل کنید و از طرف آن‌ها و به حساب آن‌ها سفارشاتی را در تپسی‌پک ثبت کنید، لازم است که حتما از روش **OAuth** استفاده کنید.
  کاربران نیز این قابلیت را خواهند داشت که انتخاب کنند که قصد دارند دقیقا اجازه‌ی چه عملکردهایی را به شما بدهند.
  - در صورتی که در محصول‌تان تنها نیاز به دسترسی به داده‌های تپسی‌پک خودتان دارید، روش **API Secret Key** به مراتب ساده‌تر است و نیاز شما را نیز برآورده می‌کند.


برای اطلاعات بیشتر و راهنمای گام به گام پیاده سازی روش
OAuth
[احراز هویت با OAuth](./oauth/README_fa.md)
را مطالعه کنید.


برای آموزشِ گرفتن
API Secret Key
و استفاده از آن نیز
[احراز هویت با API Secret Key](./api-secret-key/README_fa.md).
را مطالعه کنید.

---

پیشنهاد می‌کنیم که پیش از شروع پیاده سازی، نیازهای خود را به دقت بررسی کنید تا بهترین و مناسب‌ترین روش را برای احراز هویت انتخاب کنید.

در صورتی که برای انتخاب روش مناسب احراز هویت سوالی داشتید و یا نیاز به کمک داشتید، می‌توانید درخواست و نیازمندی‌های خود را در
[پشتیبانی تپسی‌پک](https://pack.tapsi.ir/landing)
ثبت کنید و کارشناسان ما در اسرع وقت با شما تماس خواهند گرفت.
