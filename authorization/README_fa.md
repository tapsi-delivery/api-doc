# راهنمای احراز هویت در تپسی‌پک

در این بخش، آموزش احراز هویت امن در تپسی‌پک ارائه داده شده است. در حال حاضر دو روش برای احراز هویت وجود دارد، روش OAuth و روش API Secret Key.

## توضیحات

---

### احراز هویت با OAuth

پروتکل OAuth یک روش امن و استاندار است که به کمک آن یک سرویس می‌تواند برخی از دسترسی‌های کاربری را به یک سرویس دیگر واگذار کند.


برای اطلاعات بیشتر در مورد OAuth پیشنهاد می‌کنیم [داکیومنت‌های رسمی OAuth 2.0](https://oauth.net/2/) را مطالعه کنید.

### احراز هویت با API Secret Key

کلید API Secret Key یک string است که به صورت رندوم تولید می‌شود و به هر کاربر اختصاص داده می‌شود.
این کلید به عنوان رمز منحصر به فرد حساب کاربری شما عمل می‌کند. با قرار دادن این کلید در 
header
درخواست‌هایتان، می‌توانید خودتان را به تپسی‌پک بشناسانید.

## کاربردها

---

### کاربرد OAuth

معمولا OAuth برای زمانی مناسب است که می‌خواهید در اپلیکیشن‌تان کارهایی را به نمایندگی از کاربرانتان انجام دهید، به این ترتیب سفارش‌ها در حسابِ تپسی‌پک مشتریانتان ثبت خواهد شد و طبیعتا هزینه‌ی سفارش هم از حساب کاربری آن‌ها پرداخت خواهد شد.


### کاربرد API Secret Key

با استفاده از API Secret Key دیگر برای احراز هویت نیازی به تعامل با کاربرانتان نخواهید داشت، زیرا در این روش سفارشات با حساب تپسی‌پک شما ثبت خواهند شد و طبیعتا هزینه‌ی آن‌ها هم از حساب کاربری شما پرداخت خواهد شد.

## تفاوت‌ها و انتخاب روش مناسب

---

انتخاب روش درست بین OAuth و API Secret Key بستگی به محصول شما و نیازمندی‌های آن دارد.


  - در صورتی که در محصول خود قصد دارید به جای کاربران خود عمل کنید و از طرف آن‌ها و به حساب آن‌ها سفارشاتی را در تپسی‌پک ثبت کنید، لازم است که حتما از روش **OAuth** استفاده کنید.
  کاربران نیز این قابلیت را خواهند داشت که انتخاب کنند که قصد دارند دقیقا اجازه‌ی چه عملکردهایی را به شما بدهند.
  - در صورتی که در محصول‌تان تنها نیاز به دسترسی به داده‌های تپسی‌پک خودتان دارید، روش **API Secret Key** به مراتب ساده‌تر است و نیاز شما را نیز برآورده می‌کند.


برای اطلاعات بیشتر و راهنمای گام به گام پیاده سازی روش OAuth لطفا
[آموزش OAuth](./oauth/README_fa.md)
را مطالعه کنید.


برای آموزش گرفتن API Secret Key خودتان رو روش استفاده از آن نیز 
[آموزش API Secret Key](./api-secret-key/README_fa.md).
را مطالعه کنید.

---

پیشنهاد می‌کنیم که پیش از شروع پیاده سازی، نیازهای خود را به درسی بررسی کنید تا بهترین و مناسب‌ترین روش را برای پیاده سازی انتخاب کنید.

در صورتی که در این مورد به هر سوالی برخورید و یا نیاز به کمک داشتید، می‌توانید درخواست خود را در
[پشتیبانی](https://pack.tapsi.ir/landing)
ثبت کنید و کارشناسان ما در اسرع وقت با شما تماس خواهند گرفت.
